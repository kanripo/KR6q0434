#-*- mode: mandoku-view; -*-
#+DATE: 2015-08-30 21:52:01.586014
#+TITLE: 法璽印禪師語錄
#+PROPERTY: CBETA_ID J28nB220
#+PROPERTY: ID KR6q0434
#+PROPERTY: SOURCE Jiaxing Canon Vol. 28, No. B220
#+PROPERTY: VOL 28
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0434_J_010-0812b> 
#+PROPERTY: JUAN 10

 法璽印禪師語錄卷第十¶
嗣法門人性圓旋璣旋哲旋賢等編次¶

頌古¶

「世尊初生。」¶

【一出孃胎慌腳手忙將霄壤指周全無端陸地波濤¶
起惹得千秋禍業傳。】¶

「夜睹明星。」¶

【夜半山頭開得口早已失卻一雙睛桃源不如收拾¶
去免得漁郎來問津。】¶

「女子出定。」¶

【欲出不能出出得亦非出罔明與文殊兩兩遭一跌。】¶

「百丈野狐(二首)。」¶

【不落與不昧一鼓兩頭擂收卻鼓桑子二人袖手退。¶

一昧一落一墮一脫者般話會一齊掃卻。】¶

「國師塔樣。」¶

【古塔呈君君不識全圖捧出龍睛失兒孫雖是覆重¶
拈鄭虔依然難把筆。】¶

「德山托缽。」¶

【等閒托出未聲前引起傍人論正偏不是他家賢父¶
子幾乎百世把名淹。】¶

「牛過窗櫺。」¶

【頭過尾不過將月繫蘿藤月落藤枯後目前絕疏親。】¶

「南泉斬貓。」¶

【一治一亂自古相換拈起青霜是非已判咦若要家¶
家歡鼓樂太平不出將軍斷。】¶

「九峰丹青。」¶

【堂堂誌公真阿誰寫得親僧繇卻能繪也是曲作伸。】¶

「溈山牯牛。」¶

【一國無兩主邦家始太平溈山僧某甲錯會去安名。】¶

「芭蕉拄杖。」
<pb:KR6q0434_J_010-0812c>¶

【有即與無即奪裒寡益多轉轉交錯撞著一個沒頭¶
人笑得唇皮俱脫落。】¶

「韶山是非。」¶

【不到是非有句無秋江月落鴈歸蘆放開一線雖言¶
有依舊佳人一個夫。】¶

「大隨覆龜。」¶

【皮裏骨骨裏皮眼珠換卻莫言迷草鞋皮骨一齊泯¶
卻被盲人返笑伊。】¶

「定上座問臨濟話。」¶

【傍觀者清上局者迷占得腹裏去了邊皮不是奕秋¶
回一著幾乎輸卻一盤碁。】¶

「香巖上樹(二首)。」¶

【平田萬里沒遮欄須信壺中別有長若向樹頭去卜¶
度黃連草內索甘糖。¶

如人上樹強安譬喻伐去樹兒了無證據。】¶

「憲宗迎佛舍利。」¶

【百辟皆賀覿面俱錯韓愈端立眼橫鼻直問道如何¶
是佛光管教致得口門窄雖然陛下問分明依舊吾¶
王眼打失。】¶

「乾屎橛。」¶

【雲門乾屎橛千古不曾缺拈出與當陽諸佛不能測。】¶

「青州布衫。」¶

【青州布衫子無外亦無裏一秤稱將來都是自家的。】¶

付法偈¶

與雲陽迥波隆首座¶

#+BEGIN_VERSE
「　雲居末後震威喝霹靂當陽那個知今日許君親吐¶舌從教頓起馬師機
#+END_VERSE
」¶

與同安眉劍圓首座¶

#+BEGIN_VERSE
「　吾佛傳來正法眼當年迦葉得親聞家私盡底重拈¶出今對人天付與君
#+END_VERSE
」
<pb:KR6q0434_J_010-0813a>¶

與龍門慎獨璣首座¶

#+BEGIN_VERSE
「　龍門一派曹溪水今古滔滔話不窮獨許慎公吸一¶滴頓教陸地起飛龍
#+END_VERSE
」¶

與慧峰牧恆依首座¶

#+BEGIN_VERSE
「　明月堂中彈古調空王殿裏傳知音惟君記得吾宗¶旨赤手拈來印汝心
#+END_VERSE
」¶

與獅峰生一真靜主¶

#+BEGIN_VERSE
「　獨踞獅峰吞宇宙懸崖返擲展威風此回跳出金毛¶隊吼吼群狐盡失蹤
#+END_VERSE
」¶

與大雲佛西堂¶

#+BEGIN_VERSE
「　一喝家風振古今時人那個可傳心看來黃檗口中¶舌獨許雲公解縱擒
#+END_VERSE
」¶

與靈嶽賢侍者¶

#+BEGIN_VERSE
「　臨濟一條楖栗棒殺活從來都不讓而今分付克家¶兒魔佛眾生俱膽喪
#+END_VERSE
」¶

與楚庵哲西堂¶

#+BEGIN_VERSE
「　佛祖傳來正法眼無端滅向瞎驢邊叮嚀好去千峰¶外振起吾宗舊要玄
#+END_VERSE
」¶

與劍門定監院¶

#+BEGIN_VERSE
「　殺活一條生楖栗付與吾兒待時節橫拈倒用接群¶英繼起先宗真骨血
#+END_VERSE
」¶

與松固乘維那¶

#+BEGIN_VERSE
「　馬師一喝吼如雷千古聞聲喪膽威獨許吾兒親徹¶骨一肩慧命付全提
#+END_VERSE
」¶

與吼雲悟知浴¶

#+BEGIN_VERSE
「　高高峰頂留不住海底深深縱步馳我祖門庭千古¶任主賓玄要在君持
#+END_VERSE
」¶

與海門元侍者¶

#+BEGIN_VERSE
「　三呼三應值生冤折盡烏藤不記年驀地一回開眼¶界海門深處釣金鰱臨濟命根元不斷一條紅線手
<pb:KR6q0434_J_010-0813b>¶中牽
#+END_VERSE
」¶

與入素白知藏¶

#+BEGIN_VERSE
「　洛陽橋下放驢歸不負當年顯大機楖栗一條傳慧¶命人天千古仰雄威
#+END_VERSE
」¶

與芝庵信知藏¶

#+BEGIN_VERSE
「　一喝兩喝三四喝振起家聲眉宇豁佛祖魔王喪膽¶魂白日青天星斗脫電掃雷轟已是遲神龍角虎都¶教奪如來慧命要人持分付吾兒一手掇
#+END_VERSE
」¶

與孤明慧上座¶

#+BEGIN_VERSE
「　棒開魔佛分賓主喝破虛空定要玄自此人天堆裏¶去直教拄杖遍三千
#+END_VERSE
」¶

與鏡林以維那¶

#+BEGIN_VERSE
「　佛佛授受祖祖相傳黃檗三頓臨濟徽猷唯有吾兒¶多迥別一椎擊落萬峰頭
#+END_VERSE
」¶

與大拙慰維那¶

#+BEGIN_VERSE
「　臨濟傳來生鐵棒三界郎當沒處放分付拙公親手¶持佛祖魔王俱膽喪
#+END_VERSE
」¶

與鑑源知藏¶

#+BEGIN_VERSE
「　達磨遺下一隻履直至而今提未起分付鑑公信腳¶穿從君倒走三千里三千里滄海深深踏到底
#+END_VERSE
」¶

與巨濟源侍者¶

#+BEGIN_VERSE
「　顓師曾用一柄傘不論晴陰并早晚分付吾兒亦若¶持遮蓋人天無擇揀無擇揀萬象森羅齊具眼
#+END_VERSE
」¶

與隱巖智知客¶

#+BEGIN_VERSE
「　靈山拈出一枝花此日正當香得妙分付隱公代舉¶揚必要人天齊發笑齊發笑三腳驢兒滿地跳
#+END_VERSE
」¶

與絕學侍者¶

#+BEGIN_VERSE
「　學無學是真學絕往絕來筲箕木杓休言樣子不值¶錢要識其中金不博五車三藏本非真一念萬年猶¶是縛我祖西來口不開單將此事付無學
#+END_VERSE
」
<pb:KR6q0434_J_010-0813c>¶

與裕芳維那¶

#+BEGIN_VERSE
「　今古鳳[木*(占@夕)]選佛場中興玄要起聯芳烏藤直下親分¶付百萬人天任舉揚
#+END_VERSE
」¶

與山雨恩上座¶

#+BEGIN_VERSE
「　佛祖當年第一機拈花微笑待人知今朝舉似山雨¶去好向人天勘嫡兒勘嫡兒有威慈臨濟門庭從此¶振傘居風月代相持
#+END_VERSE
」¶

與肯堂心知藏¶

#+BEGIN_VERSE
「　柳巷程途過便休端州破衲不須留夜來明月堂前¶句獨許君家擅唱酬
#+END_VERSE
」¶

與月江定上座¶

#+BEGIN_VERSE
「　傘居風月遍江天歷盡春秋未許傳今日同安親舉¶出與君持去傲雲巔
#+END_VERSE
」¶

與孝廉晉公閔居士¶

#+BEGIN_VERSE
「　烏藤七尺逞風流臨濟拈來解放收分付冶公擔荷¶去好將佛祖結深讎
#+END_VERSE
」¶

與少宰雪堂熊居士¶

#+BEGIN_VERSE
「　迦文大法付王臣歷代傳燈六十人珍重西江熊雪¶老好將臨濟令重新
#+END_VERSE
」¶

與方伯斗所余居士¶

#+BEGIN_VERSE
「　佛祖傳來正法眼至今大地莫能藏同安堂上重拈¶出付與余翁代舉揚
#+END_VERSE
」¶

與御六張居士¶

#+BEGIN_VERSE
「　傘居遺下破油靴三十年來不染沙今日同安親舉¶出御公穿去驗龍蛇
#+END_VERSE
」¶

與兵憲旅菴曾居士¶

#+BEGIN_VERSE
「　航海鹵來老達磨平將陸地起風波心空及第誰堪¶委獨許曾公到恁麼
#+END_VERSE
」¶

與濟臨郡侯廖居士¶

#+BEGIN_VERSE
「　公堂舉掌勢難裁直下承當一笑回碓嘴生花香滿
<pb:KR6q0434_J_010-0814a>¶院蝦蟆𨁝跳上三台
#+END_VERSE
」¶

與別駕萊臣余居士¶

#+BEGIN_VERSE
「　一枝白拂付萊公直下承當氣宇雄驗盡諸方猶不¶歇可稱獨步占寰中
#+END_VERSE
」¶

囑密悟監院¶

#+BEGIN_VERSE
「　相隨兩剎同甘苦十二春秋未變遷個事雖然瞞不¶得不如傳戒待龍天
#+END_VERSE
」¶

囑聞旋侍者¶

#+BEGIN_VERSE
「　記得南陽三喚意今朝特地囑吾兒他年石馬回途¶後別有聲名天下知
#+END_VERSE
」¶

囑斷山監院¶

#+BEGIN_VERSE
「　三載披星何所事欲窮千里展眉愁直須踏斷雲山¶面始信江天共一秋
#+END_VERSE
」¶

囑鏡初知客¶

#+BEGIN_VERSE
「　曾作溈山水牯牛耕翻大地未曾休而今吼得虛空¶碎好向深林臥碧秋
#+END_VERSE
」¶

囑國一侍者出山¶

#+BEGIN_VERSE
「　同安堂上獅兒跳出金毛隊裏一吼當陽震地天群¶狐驚得奔千里
#+END_VERSE
」¶

囑松齡悅眾¶

#+BEGIN_VERSE
「　佛頭峰上騎獅子馬祖堂前弄象王恁麼男兒行腳¶去歸來正好細商量
#+END_VERSE
」¶

囑元長侍者歸匡山侍師¶

#+BEGIN_VERSE
「　掀翻窠臼透羅籠送子歸山侍父翁直待獅峰重點¶首一聲吼出起宗風
#+END_VERSE
」¶

囑旋珠熊二道人¶

#+BEGIN_VERSE
「　天然婆子丈夫才無中有路出塵埃踢倒少林西祖¶意頭頭成現不須裁
#+END_VERSE
」¶

囑靈機大德¶

#+BEGIN_VERSE
「　十載殷勤護祖庭嚴霜烈日不相侵從今不改初心
<pb:KR6q0434_J_010-0814b>¶地他日歸來付好音
#+END_VERSE
」¶

囑龍門知客¶

#+BEGIN_VERSE
「　昔日道人彌陀誦今朝知客誦彌陀直教誦得無生¶句始會將磚作鏡磨
#+END_VERSE
」¶

囑龍門侍者¶

#+BEGIN_VERSE
「　坐臥經行分付汝時時要識主人翁將來受用無他¶囑規矩不離二六中
#+END_VERSE
」¶

囑龍門監院¶

#+BEGIN_VERSE
「　山前一片閒田地分付吾曹騎水牛騎得牛兒步步¶實自然秋到有全收
#+END_VERSE
」¶

囑龍門副寺¶

#+BEGIN_VERSE
「　善法堂前柏樹子趙州拈處意浮沉若從枝上討消¶息早負當初一片心
#+END_VERSE
」¶

囑趙共玉居士¶

#+BEGIN_VERSE
「　歷代祖翁提向上兒孫盡被成虛誑而今珍重趙玉¶公切忌逢人莫錯唱
#+END_VERSE
」¶

囑鼎生蔡居士¶

#+BEGIN_VERSE
「　血心片片惟知己祖道殷勤過量人頓把修江為玉¶帶鳳棲千古鎮常春
#+END_VERSE
」¶

囑雲石俞居士¶

#+BEGIN_VERSE
「　龐翁昔日追群侶裴宰當年問聖僧從上諸君無底¶案分付俞公一手撐
#+END_VERSE
」¶

囑子賢周居士¶

#+BEGIN_VERSE
「　當年臨濟三遭棒今日拈來舉似君活捉生擒龍象¶聚紅塵堆裏著功勳
#+END_VERSE
」¶

癸巳春受同安寓庸公請¶

#+BEGIN_VERSE
「　剎竿欲復老煙霞扶起還須出大家珍重當年曾付¶託佛頭峰上一枝花
#+END_VERSE
」¶

受龍門覺真化宇慧然請¶

#+BEGIN_VERSE
「　不惜老年登越嶺為懷祖席久虛沉者回揭出空王
<pb:KR6q0434_J_010-0814c>¶印印破龍門一點心
#+END_VERSE
」¶

囑毓林義尼¶

#+BEGIN_VERSE
「　威音那畔一著獨許林尼透脫驀然縱步這邊不負¶法門重託
#+END_VERSE
」¶

示道睿知客¶

#+BEGIN_VERSE
「　井井無窮道睿深滔滔寫出劫前音他年若得承源¶底與汝相將踏上林
#+END_VERSE
」¶

示曇現禪人¶

#+BEGIN_VERSE
「　春秋不落香盈地雨露無沾亦秀芽透得不萌枝上¶意始知處處現曇花
#+END_VERSE
」¶

示智修禪人¶

#+BEGIN_VERSE
「　春風正值拂春枝步徑臨川得意時識取智光原本¶具方知更不假修持
#+END_VERSE
」¶

示高鑑禪人¶

#+BEGIN_VERSE
「　野鴨翩翩飛過去鼻頭扭得痛相當若能腳下親高¶鑑哭笑方知自舉揚
#+END_VERSE
」¶

示截流禪人¶

#+BEGIN_VERSE
「　鎮海明珠光燦爛須知不向外邊求當頭一截根源¶斷修水文江總逆流
#+END_VERSE
」¶

示東昇禪人居山¶

#+BEGIN_VERSE
「　茅庵深隱煮砂鍋教汝居山事若何就裏一枝無柄¶钁祖翁田地要耕過
#+END_VERSE
」¶

示大冶知眾¶

#+BEGIN_VERSE
「　紅爐焰上雪花飛佛祖輸他一段機會得真金不博¶意任伊百擊有便宜
#+END_VERSE
」¶

示六和悅眾¶

#+BEGIN_VERSE
「　隨師秉拂度洪都末後牢關會也無若要老僧開示¶句秋風撥轉洞庭湖
#+END_VERSE
」¶

示荷庵庫頭¶

#+BEGIN_VERSE
「　草庵止宿是誰知山水相忘直不疑但看百花香笑
<pb:KR6q0434_J_010-0815a>¶處綠楊依舊點牛蹄
#+END_VERSE
」¶

示孤輝大德¶

#+BEGIN_VERSE
「　一輪皎潔無伴普天匝地難藏不與萬法為侶時時¶揭露常光
#+END_VERSE
」¶

示明達殿主¶

#+BEGIN_VERSE
「　日課兩堂常不絕香燈人境幾經年直待鼓槌拋卻¶後許兒曲枕傍雲眠
#+END_VERSE
」¶

示隱素大德¶

#+BEGIN_VERSE
「　人皆不識我名我亦不知人姓隨山隨水安居自是¶一生孤硬
#+END_VERSE
」¶

示晦機孫¶

#+BEGIN_VERSE
「　八萬四千諸法門清淨毘尼為第一開遮殺活是拈¶花切忌缽盂重安柄珍重晦機賢長孫傘居門戶當¶承褫
#+END_VERSE
」¶

示履素孫¶

#+BEGIN_VERSE
「　維揚法窟九蓮開遠自台庵一脈來但望時時思祖¶德他年跨灶識賢才
#+END_VERSE
」¶

示遠詣孫¶

#+BEGIN_VERSE
「　遠溯曹溪月影深須知形跡不相侵但能親詣臺山¶路自有霞光燭汝心
#+END_VERSE
」¶

示密清值歲¶

#+BEGIN_VERSE
「　宗乘向上欲何通運水搬柴顯個中普請牌兒將掛¶出滿堂雲水笑相逢
#+END_VERSE
」¶

示道安禪人¶

#+BEGIN_VERSE
「　匾檐頭邊明個事腳跟翻轉舊家風超然一段天真¶趣正好扶筇侍老翁
#+END_VERSE
」¶

又¶

#+BEGIN_VERSE
「　目前百草祖師意屋後青松古佛心就裏明明無隔¶越何須更去覓知音
#+END_VERSE
」¶

示道徹大德
<pb:KR6q0434_J_010-0815b>¶

#+BEGIN_VERSE
「　泥牛昨夜潛蹤跡直至于今未舉鞭借問其中消息¶路大千沙界一同年
#+END_VERSE
」¶

示自若大德¶

#+BEGIN_VERSE
「　一片袈裟洗卻後半肩雲水去還來莫道同安無新¶令鐵牛步步踏蒼苔
#+END_VERSE
」¶

示玄生大德¶

#+BEGIN_VERSE
「　依我龍門共鳳棲久遠身心實罕稀今日老人親囑¶累因緣秖待在歸時
#+END_VERSE
」¶

示樂如禪人¶

#+BEGIN_VERSE
「　禪人一見鳳棲老膽大心麤氣亦雄記得鉤頭無限¶恨他年指點赤飛龍
#+END_VERSE
」¶

示接代德音副寺¶

#+BEGIN_VERSE
「　金剛般若自心彰法法頭頭佛道場日用但能如是¶住天然德業有威光
#+END_VERSE
」¶

示接代若木書記¶

#+BEGIN_VERSE
「　文章筆下自如事一貫吾門莫是麼書記秖須知接¶代一身及第兩登科
#+END_VERSE
」¶

示接代慧明侍者¶

#+BEGIN_VERSE
「　汝師指過淨瓶來應是非常濟世才此話不消多節¶目無陰陽地有花開
#+END_VERSE
」¶

示翠巖侄¶

#+BEGIN_VERSE
「　傘居有一無私句欲望吾兒代和音他日果然不負¶約同安堂上見新吟
#+END_VERSE
」¶

示子玉禪人遍參¶

#+BEGIN_VERSE
「　蕩蕩春風遍界寒劫前無句可盤桓而今且向諸方¶去他日歸來倒剎竿
#+END_VERSE
」¶

示啟愚迪參頭¶

#+BEGIN_VERSE
「　寶鏡堂開露祖機參天翠柏總成詩當年趙老親拈¶出今日同安特舉之劫外靈根盤大地春前老榦覆¶清暉婆娑一段西來意付與人天遠依
#+END_VERSE
」
<pb:KR6q0434_J_010-0815c>¶

示道遠侍者行腳¶

#+BEGIN_VERSE
「　但看溪邊桃與竹春風幾度迎新綠明明舉示遠禪¶人何必迢遙去追逐
#+END_VERSE
」¶

示見誰禪人¶

#+BEGIN_VERSE
「　記得當年入室時天公始涉不疑誰雖然瑚器堪成¶用更覓貧人衣內珠
#+END_VERSE
」¶

示證初大德¶

#+BEGIN_VERSE
「　住山志氣要超群鐵臂銅肩敵萬軍坐斷白雲頭自¶點方知佛是麻三觔
#+END_VERSE
」¶

示覺定禪人受戒¶

#+BEGIN_VERSE
「　金襴應量親收得今日拈來舉似君珍重時時常記¶取莫教辜負嶺南雲
#+END_VERSE
」¶

重遊越山示峰元禪人¶

#+BEGIN_VERSE
「　昔年留下破襴衫此日重披勘聖凡纔到祖堂鐘鼓¶震不須豎拂口喃喃
#+END_VERSE
」¶

示佛珠戒子¶

#+BEGIN_VERSE
「　戒珠光照三千界分付闍黎善護持不許囊藏與被¶蓋更須露出兩莖眉
#+END_VERSE
」¶

示達性沙彌¶

#+BEGIN_VERSE
「　沙彌初入鳳[木*(占@夕)]峰一見超然意氣濃若是吾家真種¶草他年擔荷祖師宗
#+END_VERSE
」¶

示不倚禪姪¶

#+BEGIN_VERSE
「　霹靂光中顯祖威無毛鐵鷂頂門飛等閒覷破通天¶句紫竹心空及第歸
#+END_VERSE
」¶

示歸源禪人¶

#+BEGIN_VERSE
「　大地山河歸一鑑個中消息許誰通忽然觸著毫毛¶豎始信床頭杖化龍
#+END_VERSE
」¶

示公延禪姪¶

#+BEGIN_VERSE
「　當年曾問鹵來意直指雲中佛頂峰他日一聲高喚¶出心空及第振家風
#+END_VERSE
」
<pb:KR6q0434_J_010-0816a>¶

示湧輪禪人¶

#+BEGIN_VERSE
「　黃梅夜半傳消息明月堂前續正宗今日拈來聊舉¶似莫教辜負鳳[木*(占@夕)]峰
#+END_VERSE
」¶

示紫嵒米頭¶

#+BEGIN_VERSE
「　墜腰石𨁝跳鐵碓觜開花舂熟籮中米自是有篩家
#+END_VERSE
」¶

示日紅知殿出山¶

#+BEGIN_VERSE
「　從容托缽長街去米到廬陵價不違楖栗高懸中有¶待天涯行盡莫忘歸
#+END_VERSE
」¶

示慧照孫¶

#+BEGIN_VERSE
「　處處青山呈舊面家家明月露新容果然得到個田¶地堪作吾孫振濟宗
#+END_VERSE
」¶

示應塘鄧居士懺經¶

#+BEGIN_VERSE
「　性海華嚴末後句法王座上為君明他年解得其中¶意管取毘盧頂上行
#+END_VERSE
」¶

示幼全李居士懺經¶

#+BEGIN_VERSE
「　不惜芒鞋來祖室當陽一句無端的要識華嚴劫外¶光九九從來八十一
#+END_VERSE
」¶

示素白居士¶

#+BEGIN_VERSE
「　馬師口似虛空大龐老女兒不娶嫁咦嘻而今達道¶人還須痛快棒頭下
#+END_VERSE
」¶

示堪輿斗南劉居士¶

#+BEGIN_VERSE
「　溪山踏遍老歸心太極如如不用尋識得水窮山盡¶處釋迦峰上話知音
#+END_VERSE
」¶

示君直居士¶

#+BEGIN_VERSE
「　與君相對話真風覿面全提應不窮再得耳聾三日¶後白花影裏更添紅
#+END_VERSE
」¶

示東泉黃居士¶

#+BEGIN_VERSE
「　唇舌生鋒大有奇腳跟下事賴君知果然萬里無青¶草荊棘林中許自持
#+END_VERSE
」¶

示龍江孫居士
<pb:KR6q0434_J_010-0816b>¶

#+BEGIN_VERSE
「　秘旨高深未易推喜君玄要自堪期果能直下無差¶別臨濟宗綱待汝持
#+END_VERSE
」¶

贈岱宗禪宿¶

#+BEGIN_VERSE
「　放出溈山水牯牛千峰萬壑盡良疇等閒不逐東西¶岸驀鼻牽歸臥碧秋
#+END_VERSE
」¶

贈慈雲法姪歸楚¶

#+BEGIN_VERSE
「　邵陵此去千餘里不著芒鞋便到家記得龍門末後¶句當陽切忌向人誇
#+END_VERSE
」¶

贈慈圓法姪歸楚¶

#+BEGIN_VERSE
「　相逢難得投鍼芥鍼芥相投豈易遭珍重萬松林裏¶去無風正好起波濤
#+END_VERSE
」¶

贈西意和尚¶

#+BEGIN_VERSE
「　坐斷雲山得自由侍師三十老春秋恩深相對難迴¶避倒卓爺頭報大讎
#+END_VERSE
」¶

贈淨方和尚¶

#+BEGIN_VERSE
「　湖北湖南道不孤風流賣盡老頑夫傘居一段陳公¶案每向人天驗釋儒
#+END_VERSE
」¶

贈西生和尚¶

#+BEGIN_VERSE
「　傘居密室多麟子獨許吾兄力荷先處處喜登獅子¶座廣長舌相續單傳
#+END_VERSE
」¶

贈大觀禪師¶

#+BEGIN_VERSE
「　雲居吸滴明湖水噴去能滋大地枯今得龍門覿面¶喝金波銀浪起江湖
#+END_VERSE
」¶

贈入密浪法姪¶

#+BEGIN_VERSE
「　釋老當年呈醜拙飲光密地賣風流君今已入南山¶室何事煙波不下鉤
#+END_VERSE
」¶

贈山樗法姪¶

#+BEGIN_VERSE
「　濟宗門戶孰能開須是獅兒出窟來哮吼一聲天外¶去從教大地絕狐猜
#+END_VERSE
」¶

贈獅眼禪師
<pb:KR6q0434_J_010-0816c>¶

#+BEGIN_VERSE
「　越嶺峰頭踢彩毬翻身白下幾經秋鳳棲一度重相¶見只為當年陷虎椆
#+END_VERSE
」¶

贈雲庵煥章禪人¶

#+BEGIN_VERSE
「　拳室洞開日月芒鞋踏破乾坤者般受用誰有獨許¶白雲共分
#+END_VERSE
」¶

贈芥庵悟生禪人¶

#+BEGIN_VERSE
「　芥納須彌不大毫吞巨海無餘個中機用誰得應是¶覺公遺居
#+END_VERSE
」¶

贈久隱禪師¶

#+BEGIN_VERSE
「　十二巫峰齊踏斷天童堂上芥鍼投得來一塵揮魔¶佛鄉里同安見也愁
#+END_VERSE
」¶

贈耀寰葉居士¶

#+BEGIN_VERSE
「　認著本來原是佛還須更透祖師關果然覷破真眉¶目土塊石頭俱點顏
#+END_VERSE
」¶

贈相中王居士¶

#+BEGIN_VERSE
「　記得貓兒話有因一刀兩斷絕疏親趙州昔日來遲¶也留與王公驗後人
#+END_VERSE
」¶

寄超宗和尚¶

#+BEGIN_VERSE
「　萬松衣缽傳人去一杖迢迢入遠山兩眼不須空宇¶宙自然說法化塵寰
#+END_VERSE
」¶

寄酬文宗博庵黎護法譔龍門十方碑文¶

#+BEGIN_VERSE
「　龍門碑記十方居選佛場開驗瞎驢錫杖峰頭懸慧¶日光輝祖席有題書
#+END_VERSE
」¶

寄公弼涂居士刻寶峰伊庵禪師語錄¶

#+BEGIN_VERSE
「　隔山已得相逢句鐵馬嘶風處處聞扶起泐潭未了¶案傳燈何代不知君
#+END_VERSE
」¶

寄孝廉白常熊居士¶

#+BEGIN_VERSE
「　當年希運招裴相今日龍門醒白常不是一聲高喚¶出祖庭焉得復生光
#+END_VERSE
」¶

祝爾絃王文學
<pb:KR6q0434_J_010-0817a>¶

#+BEGIN_VERSE
「　時登花甲重開運，古柏煙消色更鮮。寶鏡池邊千葉¶柳，拈來奉祝萬斯年。
#+END_VERSE
」¶

祝清泉元白尊宿¶

#+BEGIN_VERSE
「　天童大法泐潭開，一滴清泉遍界洄。蕩漾鐵船風月¶秀，千峰稽首到華臺。
#+END_VERSE
」¶

祝覺宗闍黎¶

#+BEGIN_VERSE
「　缽底清波泛大千，西江個個頌耆天。本來壽域無今¶古，一任春秋體自然。
#+END_VERSE
」¶

祝冰鑑和尚¶

#+BEGIN_VERSE
「　不記春秋弘祖道，東乾西竺悉中行。法幢重振龍蛇¶動，今古人天仰太平。
#+END_VERSE
」¶

祝徹庵道弟¶

#+BEGIN_VERSE
「　不避寒暄扣祖帷，傘居消息要深知。而今鐵樹花枝¶綻，好把無生詠紫芝。
#+END_VERSE
」¶

祝宜庵禪師¶

#+BEGIN_VERSE
「　唐福山中弘大法，栽松道者復重來。古今面目難窺¶見，獨許宜公善自裁。
#+END_VERSE
」¶

祝湛明禪友¶

#+BEGIN_VERSE
「　繡谷風高香世界，清心明月映雙溪。都盧總是生前¶句，信口吟來作壽題。
#+END_VERSE
」¶

祝戒如禪友¶

#+BEGIN_VERSE
「　白雲深處青松寺，不逐寒暄太古心。分付華西三祝¶客，無勞那畔乞威音。
#+END_VERSE
」¶

請凌白大師歸老人塔上¶

#+BEGIN_VERSE
「　家聲遙振楚山墟，滅卻先師者瞎驢。記得乳峰親切¶處，倒騎獅子上雲居。
#+END_VERSE
」¶

為余門性淳女開關¶

#+BEGIN_VERSE
「　打開無縫黃金鎖，八面玲瓏理事融。更有一般超脫¶處，晴天高捲玉簾櫳。
#+END_VERSE
」¶

詩
<pb:KR6q0434_J_010-0817b>¶

七言絕¶

山居¶

#+BEGIN_VERSE
「　一個茆庵一個僧，住行缽底米無升。夜來撥出無煙¶火，直教寒山烈焰騰。
#+END_VERSE
」¶

#+BEGIN_VERSE
「　最喜家常無一物，更深夢得淨因窟。人情不但是空¶華，一切有為如電拂。
#+END_VERSE
」¶

#+BEGIN_VERSE
「　住久深山多寂寞，全身坐斷白雲涯。資生只倚黃虀¶飯，供客還將趙老茶。
#+END_VERSE
」¶

#+BEGIN_VERSE
「　幾度傷思兩鬢霜，懶將名利混諸方。青山影裏尖頭¶屋，火種刀耕道自香。
#+END_VERSE
」¶

#+BEGIN_VERSE
「　折腳鐺兒為活計，鋤頭鍬子作生涯。山前一片黃茆¶地，翻轉春來好種麻。
#+END_VERSE
」¶

遊山¶

#+BEGIN_VERSE
「　盤桓直上五峰頭，曲徑寥寥古洞幽。巖下啼猿聲細¶細，不知埋沒幾春秋。
#+END_VERSE
」¶

又¶

#+BEGIN_VERSE
「　踏遍崚𡾓趣未窮，雲生谷口帶微濃。枯藤拄杖猶多¶健，任轉千峰與萬峰。
#+END_VERSE
」¶

詠梅花¶

#+BEGIN_VERSE
「　不畏嚴寒帶雪開，枝枝綻玉破香腮。春風何事傳山¶下，惹得騎驢客上來。
#+END_VERSE
」¶

喜雲曇禪宿復同安祖庭¶

#+BEGIN_VERSE
「　悠悠古剎同安寺，流落塵寰百八秋。一點靈機埋不¶住，輕輕點著即回頭。
#+END_VERSE
」¶

經行¶

#+BEGIN_VERSE
「　長空寥廓一孤僧，夜夜峰頭月下行。行到水窮山盡¶處，歸來打破煮雲鐺。
#+END_VERSE
」¶

夜坐望月¶

#+BEGIN_VERSE
「　寒嵒深處月來遲，兀坐危危意若癡。偶見疏林通一¶隙，移歸窗下讀殘詩。
#+END_VERSE
」
<pb:KR6q0434_J_010-0817c>¶

酬獅聲大師過訪¶

#+BEGIN_VERSE
「　不棄虛堂意語投，媿無一物可相酬。家中幸有無煙¶火，爛煮秋風供上流。
#+END_VERSE
」¶

伊菴古雪二禪師過訪¶

#+BEGIN_VERSE
「　兀坐茆齋正寂寥，苔深誰唱白雲謠。喜同品字煨香¶芋，且向寒爐把火挑。
#+END_VERSE
」¶

輓石頭庵沖懷老宿¶

#+BEGIN_VERSE
「　遙憶春光對坐時，和聲共讀落花詩。千紅萬紫歸何¶處？留得山山動遠思。
#+END_VERSE
」¶

贈退庵同參¶

#+BEGIN_VERSE
「　記得茅堂曾與話，青山綠水共投機。而今再得通消¶息，萬象森羅聽指揮。
#+END_VERSE
」¶

又¶

#+BEGIN_VERSE
「　龍門住處雖云遠，修水同安路不多。丕祖堂前扶舊¶案，大家齊步唱哩囉。
#+END_VERSE
」¶

示本幻侍者行腳¶

#+BEGIN_VERSE
「　五載爐頭話正歡，芒鞋又到腳跟寒。寥寥此去無忘¶卻，法乳溪邊度釣竿。
#+END_VERSE
」¶

春日坐小園偶成¶

#+BEGIN_VERSE
「　春風拂盡老煙霞，坐對青天喫苦茶。識得東君言外¶意，墻頭初放一枝花。
#+END_VERSE
」¶

祝汝鐘閔居士¶

#+BEGIN_VERSE
「　雲居一見已安心，老大風流貫古今。不二門開隨出¶入，重重獅象壽儒林。
#+END_VERSE
」¶

弔匡山羅漢坪絲外大師¶

#+BEGIN_VERSE
「　不見床頭楖栗木，惟餘崖上半間雲。椎胸痛哭臨行¶句，正眼圓明獨讓君。
#+END_VERSE
」¶

又¶

#+BEGIN_VERSE
「　憶昔雲居同入室，月明簾外解翻身。而今鐵笛一聲¶去，喚轉山河大地春。
#+END_VERSE
」
<pb:KR6q0434_J_010-0818a>¶

輓優曇師兄¶

#+BEGIN_VERSE
「　同條生不同條死，始是吾門骨肉親，今日相逢難見¶面，邗江千古仰殷勤。
#+END_VERSE
」¶

弔汝鍾閔翁護法¶

居士皈依先師顓老人，承當個事，每設壇禮圓通¶
懺，以報佛恩第。山僧由越山龍門同安三剎皆賴¶
身心護持，前冬聞公僊逝，即欲赴弔，奈因祖庭土¶
木工羈，迄今兩載，方得臨柩。特作俚言三首，以竭¶
道懷想。公寂光中有以知我也，。¶

#+BEGIN_VERSE
「　雄名已久，播朱門德業，文章萬古存，怪殺西風攜袖¶去，徒遺書劍在乾坤。
#+END_VERSE
」¶

#+BEGIN_VERSE
「　二十年來忝法，交吾宗所繫，謾言匏老瓠，莫謂浮江¶漢，更有新瓢托下梢。
#+END_VERSE
」¶

#+BEGIN_VERSE
「　君脫衣冠乘化風，我聞血淚浸虛空，奠香不及依時¶候，想必靈光鑒異同。
#+END_VERSE
」¶

詠雪獅子¶

#+BEGIN_VERSE
「　蹲踞無畏吐寒光，玉影孤蹤孰敢當？莫向臺山求大¶智，尋常騎出有兒郎。
#+END_VERSE
」¶

春¶

#+BEGIN_VERSE
「　澹雲靄靄動遊人，多少花街興紫宸，滿目春風關不¶住，一枝點出故園春。
#+END_VERSE
」¶

夏¶

#+BEGIN_VERSE
「　薰風一陣綠荷香，驚醒漁郎午夢長。喚起兒童烹苦¶茗，閒來拽杖步陰涼。
#+END_VERSE
」¶

秋¶

#+BEGIN_VERSE
「　雨滴梧桐聲颯颯，風翻丹桂影層層。夜深木枕涼無¶比，留得陰樓待月登。
#+END_VERSE
」¶

冬¶

#+BEGIN_VERSE
「　紙被圍床深夜坐，不知爐內火生煙。饒他隔岸霜鐘¶報，只是蒙頭熟打眠。
#+END_VERSE
」
<pb:KR6q0434_J_010-0818b>¶

五言律¶

雲居接給諫熊青翁居士¶

#+BEGIN_VERSE
「　一入真如寺，山林展笑容。風生人面冷，露結草頭濃。¶去道吟秋月，回途對遠峰。孤身瓢笠客，也得近高蹤。
#+END_VERSE
」¶

訪伯彩袁居士書房¶

#+BEGIN_VERSE
「　記得盤桓處，依依若對容。兩行疏影竹，一帶密陰松。¶坐石忘今世，看雲話古宗。懷君心意切，持杖上孤峰。
#+END_VERSE
」¶

禮東林遠祖塔¶

#+BEGIN_VERSE
「　芳聲傳國外，別業到于今。寺老青松骨，池寒白社心。¶一輪峰頂瑩，三笑虎溪深。不是回天力，誰堪和祖音？
#+END_VERSE
」¶

詠金竹坪平頂松¶

#+BEGIN_VERSE
「　傲盡風霜遠，叢中獨占奇。疏枝幽鳥託，老態碧雲欺。¶月孕苔痕古，嵒吞鶴影癡。濤聲潑在頂，驚起臥龍知。
#+END_VERSE
」¶

遊越山¶

#+BEGIN_VERSE
「　特出高霄漢，群山落下風。洪崖肩可拍，百丈氣原通。¶夜月穿湖底，曉雲起谷中。空王居頂上，八面自玲瓏。
#+END_VERSE
」¶

與管生舒翁居士遊雙林古寺偶韻¶

#+BEGIN_VERSE
「　偶言東晉寺，攜我過林中。苔掩唐時路，山藏宋日風。¶堂虛思忍老，名勝藉權公。不仗郢人手，焉能展大雄？
#+END_VERSE
」¶

七言律¶

山居¶

#+BEGIN_VERSE
「　芒鞋踏著好居山，扠把黃茆宇宙間。紫芋爛煨隨性¶飽，衲衣破綻任情閒。疏雲秖合棲嵒谷，皓月無分照¶市闤。土面灰頭無俗累，孤峰獨坐聽潺湲。
#+END_VERSE
」¶

#+BEGIN_VERSE
「　孤峰寄跡冷蕭蕭，懶向人前數寂寥。山有淺溪藏古¶月，林多修竹挂新瓢。鐺中慣煮連根菜，爨下時焚帶¶葉樵。僻谷了無塵世事，任他湖海浪生潮。
#+END_VERSE
」¶

#+BEGIN_VERSE
「　一個茆庵居物外，無心拾得未輕輸。飄飄毳衲人同¶少，寂寂柴門道不孤。坐斷千峰雲作伴，烹殘萬壑月¶為沽。家囊雖是貧如洗，拄杖還堪出入扶。
#+END_VERSE
」
<pb:KR6q0434_J_010-0818c>¶

#+BEGIN_VERSE
「　茆庵半結五峰腰，千尺飛泉度短橋。風撼巖松驚鶴¶夢，谿分蘿月引猿咷。流雲遶榻經三匝，過客參堂只¶一宵。地僻山高塵世遠，誰同掬水飲終朝。
#+END_VERSE
」¶

#+BEGIN_VERSE
「　卜得嶙峋儘有奇，市廛名利不相推。巖深洞古雲來¶密，徑小峰高客過遲。白晝臨風趺亂草，黃昏帶月續¶殘詩。山中受用誰堪語，只許山中人自知。
#+END_VERSE
」¶

再訪獅子峰獅聲偃峰二禪師¶

#+BEGIN_VERSE
「　寥廓柴扉不設關，峰頭獨步任留還。苔深路滑雲先¶到，松老枝疏鶴易攀。花綻碧嵒春意別，風生翠壑晚¶情閒。幾回拽杖同君晤，高眺鄱陽水一灣。
#+END_VERSE
」¶

雲居覓隱者¶

#+BEGIN_VERSE
「　寥寥一杖出簾櫳，小徑高低煙水濛。野鶴衝開北¶障，山猿攀動嶺南風。尋源直透千峰上，覓友橫穿碧¶澗中。因愛行觀耽閣久，入門不覺月升東。
#+END_VERSE
」¶

舟泊大同有感¶

#+BEGIN_VERSE
「　輕舟一宿大同城，漁火爭開兩岸明。夜靜蘆深鷗入¶夢，天高雲斂鴈歸聲。秋山古樹添詩思，晚浦新潮長¶道情。來去幾多江上客，不知白髮鬢邊生。
#+END_VERSE
」¶

吉州禮隆慶祖塔有感¶

#+BEGIN_VERSE
「　登臨祖塔日初斜，草色離離未可誇。蹤跡蕭然閒世¶外，聲名久已落天涯。山高不識崑崙勢，寺老今歸豪¶貴家。怪煞千秋龍象地，誰能還我舊煙霞？
#+END_VERSE
」¶

禮天龍祖塔有感¶

#+BEGIN_VERSE
「　路滿寒霜竹滿扉，殘碑剝落草初回。法堂破案塵埃¶靜，祖殿深苔足跡稀。月照蘿龕清且冷，雲來松澗住¶還飛。何期特地從新令，千古雄名一日歸。
#+END_VERSE
」¶

送玄微禪師入楚¶

#+BEGIN_VERSE
「　未久盤桓楚地行，遠風高掛一帆輕。因思黃鶴樓前¶句，卻憶青鷹夢裏盟。兩岸春莎同我淡，一船夜月為¶君明。應知此去無堪贈，先賦齊安赤壁名。
#+END_VERSE
」
<pb:KR6q0434_J_010-0819a>¶

登崖頭寺坐月有感兼勉煥章禪人¶

#+BEGIN_VERSE
「　巖頭萬仞碧崢嶸，月挂藤蘿徹夜明。疊疊泉聲超世¶遠，重重雲影接天生。誰開老寺垂今古，何代閒田任¶種耕。分付煙霞塵外客，調羹莫負昔人名。
#+END_VERSE
」¶

贈制臺玉翁張居士¶

#+BEGIN_VERSE
「　數年威鎮西江地，文敕煙塵盡掃收。寶劍弗施魔已¶伏，征鞍未跨帝先酬。名垂日月輝千古，道重乾坤育¶萬流。記得靈峰曾有約，何妨弘護祖徽猷。
#+END_VERSE
」¶

贈臬司蘇居士¶

#+BEGIN_VERSE
「　法堂兀坐笑相逢，促膝猶臨鷲嶺風。凜凜冰霜生六¶月，炎炎暑色寄三冬。毫揮黃峽漩流水，覆育青天轉¶落紅。扶豎宗猷須仗力，蘇翁原是舊蘇翁。
#+END_VERSE
」¶

贈臬司補念秦居士¶

#+BEGIN_VERSE
「　昔年馬祖出龐公，今日何殊鼻孔同？南浦三秋懸古¶月，西江千里播清風。紅塵堆裏頻垂手，紫閣臺前獨¶點胸。收放縱擒惟掌握，聖名凡號豈能容？
#+END_VERSE
」¶

贈巡憲伯衡周居士¶

#+BEGIN_VERSE
「　江漢澄清惠澤新，襜帷駐處自生春。蓮花君子能鍾¶愛，草履山僧似飲醇。經緯縱橫聯上下，珠璣錯落燦¶星辰。文章事業成雙絕，名覆金甌第一人。
#+END_VERSE
」¶

贈文宗印周王居士¶

#+BEGIN_VERSE
「　乾坤大道選文場，鳳閣龍樓翰墨香。筆落明珠光萬¶丈，胸藏碧玉映三岡。絃彈覿面言前調，樂奏聲聞劫¶外鏘。媿我何能躋佛印，喜君德不讓蘇黃。
#+END_VERSE
」¶

祝寓庸請主兼懷祖庭事蹟¶

#+BEGIN_VERSE
「　公生無祝逮華封，舊案拈來表寸衷。崇勝昔年施血¶戰，同安此際襲宗風。群花既洽迴天力，百草奚忘貫¶日功。父子身心援祖道，勳名誰敢不流通？
#+END_VERSE
」¶

過清涼臺達道禪師不遇¶

#+BEGIN_VERSE
「　孤峰特出遠塵寰，小徑新廬晝不關。白瀑泉懸青嶂
<pb:KR6q0434_J_010-0819b>¶裏，紅桃花綻碧嵒間。昔年共讀風前韻，今日惟看雲¶外山。滿目畫圖收未去，且留明月道人還。
#+END_VERSE
」¶

寄東林主人喚鐵禪宿¶

#+BEGIN_VERSE
「　曾過東林經一宿，虛堂無壁傍雲眠。六朝白社池心¶冷，千佛青燈夜月懸。鼓罷鐘沉今復響，經殘道寂此¶重傳。若非天外孤筇至，誰向芳郊覓隱賢？
#+END_VERSE
」¶

雪朝和伊庵禪師韻¶

#+BEGIN_VERSE
「　寒床昨夜睡來遲，早起童呼竟不知。乞食鳥歸驚曉¶夢，尋香客到供春枝，敲冰嬴得盧仝碗，撥火輸開溈¶老眉。獨坐茅廬思舊識，六花片片問阿誰？
#+END_VERSE
」¶

和文宗博庵黎居士韻為上藍記事¶

#+BEGIN_VERSE
「　冒暑扶筇問大夫，相逢底意莫能呼。維摩奧室青獅¶座，𣆀老新堂舊馬駒。欲向城邊弘古道，宜須源上洽¶居儒。翻思昔日推車案，何事階前丈艸蕪？
#+END_VERSE
」¶

和少宰雪堂熊居士¶

#+BEGIN_VERSE
「　十載雲農不出門，茲來為惜祖燈昏。若非流水新浮¶瓣，那識桃花別有村？佛老一圍蘇子帶，顓翁三世笑¶嵒孫。筆中透盡玄中句，頂上青天足底坤。
#+END_VERSE
」¶

贈給諫約生熊居士¶

#+BEGIN_VERSE
「　雲居一別十餘春，笑指相逢兩鬢銀。五位正偏俱截¶斷，三乘玄要悉堪親。光垂祖剎千年舊，恩普禪林百¶世新。今日特來呈塔樣，請君拈出話當人。
#+END_VERSE
」¶

贈邑侯渭綸屠居士¶

#+BEGIN_VERSE
「　寶印高提繡谷峰，權衡有道自心空。雲生雙舄凌煙¶上，鳳舞丹霄玉殿中。性海澄渟施舜德，法城穩疊布¶堯風。生生化育如天地，更好威音一著通。
#+END_VERSE
」¶

和孝廉晉公閔居士入龍門韻¶

#+BEGIN_VERSE
「　道荒德薄負蒼天，相對今朝愧昔年。越嶺雲旗曾法¶戰，龍門爐焰許凌煙。床頭纔得支郎杖，堂上重開馬¶祖筵。獨喜此番春正遇，一枝繁蔭劫初前。
#+END_VERSE
」
<pb:KR6q0434_J_010-0819c>¶

復宿雲居明月堂見羅漢垣有感兼懷季納熊居士¶

#+BEGIN_VERSE
「　深懷疇昔干城護，今日重來明月堂。鶴返故林思故¶主，蝶歸花苑採花香。薰風涼閣傳新令，碧水流雲遶¶舊場。十載歐峰頭面冷，秖存周匝一垣墻。
#+END_VERSE
」¶

喜方伯斗所余居士建法雲律堂并贈¶

#+BEGIN_VERSE
「　拽杖迢迢睹法雲，莖茆頭現紫金身。若非古佛舒千¶臂，那許閒僧遶萬楯？浩浩塵中能作主，堂堂化外自¶來賓。相逢不覺投鍼芥，祖道垂秋又復新。
#+END_VERSE
」¶

賀南康郡侯昆湖廖居士來任¶

#+BEGIN_VERSE
「　幾年畏壘憶君心，此日重逢五馬臨。柳拂金章歌晝¶永，花迎紫綬宴春深。匡山草木懷元晦，修水煙霞識¶趙衿。記得當初驚夢句，還于鐘鼓續長吟。
#+END_VERSE
」¶

賀建昌邑侯藿思李護法¶

#+BEGIN_VERSE
「　文星此際下車來，梅雪爭春萬戶開。畿甸遠遊飛舄¶上，海昏寬賴繭絲裁。琴堂久望陳君績，草野遙瞻宓¶子才。三異賡歌民奏日，還留玉帶鳳棲臺。
#+END_VERSE
」¶

懷掃庵譚翁居士¶

#+BEGIN_VERSE
「　高聲久已播東南，自恨無緣覿面談。雙徑峰前心法¶露，淨慈池畔道光含。三朝肉祖由言著，萬古宗猷仗¶力擔。異地同風應寄紙，那堪短杓海中探？
#+END_VERSE
」¶

和蘇庵劉居士¶

#+BEGIN_VERSE
「　為憐師道入山孤，覓火挑燈夜不紆。莫謂青原無嫡¶裔，須知龐老有良駒。輸君環珮名金闕，贏我玻璃注¶酪酥。不負當年親記莂，同安依舊會宗圖。
#+END_VERSE
」¶

次東巖和尚韻¶

#+BEGIN_VERSE
「　何緣拽杖祖庭遊？相對虛堂話更幽。愧挽真風驚世¶子，喜來紅日樂嵒丘。鴉飛鵲噪春山好，草色花香道¶脈悠。消息許誰通一線？斷翁顓老續先猷。
#+END_VERSE
」¶

壽紫竹林妙明和尚
<pb:KR6q0434_J_010-0820a>¶

#+BEGIN_VERSE
「　法輪常自轉青筠，黼黻人天萬古新。南度煙霞開斗¶柄，西池風月透欄楯。杖頭花現優曇色，缽底香浮上¶苑春。柳巷遺來親指掌，惟兄盡露五湖濱。
#+END_VERSE
」¶

懷西生大師¶

#+BEGIN_VERSE
「　記得飛筇過考盤，疏窗猶恨雪霜寒。一朝插草揆先¶哲，十載支薪壯遠觀。寶鏡池深通吉水，廬陵米價探¶修瀾。不忘鳳嶺臨風句，佇望同扶舊剎竿。
#+END_VERSE
」¶

懷西意和尚¶

#+BEGIN_VERSE
「　一展慈光已七年，春秋荏苒若無遷。夢遊歐阜雲同¶賞，話別文江月滿弦。柳巷綱宗惟大播，傘居消息幸¶多傳。不辭飛錫來先塔，鳳嶺猶歌別有天。
#+END_VERSE
」¶

次晦山和尚過訪韻¶

#+BEGIN_VERSE
「　聲名久已出塵蒙，覿面雄談動象龍。果是天童傳少¶室，不虛歐阜起雙峰。三生共飲曹溪水，一席同聞鳳¶嶺鐘。寶鏡池邊纔揖別，洞門依舊白雲封。
#+END_VERSE
」¶

酬雲巖元潔和尚過訪話舊¶

#+BEGIN_VERSE
「　一見鴻川水逆漩，遺懷二十有餘年。弁山風入龍門¶浪，古洞雲浮鳳嶺天。賦質同時邀劫外，談心共譜約¶生前。徐陳此日重相遇，莫使聲名世後傳。
#+END_VERSE
」¶

禮五乳憨山師翁衣缽塔¶

#+BEGIN_VERSE
「　幾年懷渴謁師翁，纔得登山展積衷。明月照時心鏡¶露，白雲飛處鼎煙濛。七賢侍座開生面，五老排門繼¶古風。今日小孫來九頓，願教血脈布寰中。
#+END_VERSE
」¶

酬諸子賀進新方丈韻¶

#+BEGIN_VERSE
「　方丈新成列祖基，中興法道在斯時。多年種竹留丹¶鳳，一夏攜瓶灌紫芝。荷眾自慚德業晚，酬機猶恨語¶言遲。只今負愧單傳旨，不仗群英復待誰？
#+END_VERSE
」¶

入京謁雷臣余山主¶

#+BEGIN_VERSE
「　萬里長江一葦航，山川迢遞悉商量。櫓聲晝入三台¶夢，帆影時懸五鳳纕。玉露點成丹桂彩，金風操動綠
<pb:KR6q0434_J_010-0820b>¶荷香。我來不借山陰興，護法堂前別有光。
#+END_VERSE
」¶

謁元臣余山主¶

#+BEGIN_VERSE
「　有賴先人玉帶垂，遠乘輕艦入邦畿。秋風拽動河邊¶柳，曉日披開洞口芝。遙望北城青氣靄，翹瞻南岸白¶雲低。孤舟萬里情難狀，聊以心歌一解頤。
#+END_VERSE
」¶

入都蒙萊臣余山主先視作此奉謁¶

#+BEGIN_VERSE
「　疇昔文輿轉玉寰，餘光常燭鳳棲山。因時買棹乘炎¶氣，指日扶筇對笑顏。忽感雲堂先過視，莽排心曲不¶遑刪。到來自愧無堪獻，幸借秋風點翠斑。
#+END_VERSE
」¶

謁翰林學士子靜李居士¶

#+BEGIN_VERSE
「　雲外風飄翰墨來，故園秋色影三台。時登玉闕珠璣¶露，日陟金階錦繡催。德重普天知大體，聲高舉世沐¶鴻才。餘光尚續傳燈焰，西蜀遺錢豈復猜。
#+END_VERSE
」¶

贈嘉興郡侯遵度王居士之任¶

#+BEGIN_VERSE
「　時光遠燭
　帝城邊，榮發臺隍五馬連。紫綬低垂楊¶柳岸，金章微拂芰荷天。威宣巖壑風聲著，令布滄浪¶月影懸。煙雨樓前歌晝永，還思世外有餘篇。
#+END_VERSE
」¶

離鄉¶

#+BEGIN_VERSE
「　自出川江數十載，逢人從不問家音。遨遊四海垂鉤¶釣，放浪千山種玉金。每共長松歌短調，常同麋鹿喜¶登臨。餘情盡付鄉關外，只有單傳一點心。
#+END_VERSE
」¶

參禪歌¶

#+BEGIN_VERSE
「　參禪好，參禪好，脫卻夏天衫，更披冬月襖。豎起鐵脊¶梁，塵埃都教掃。三更紅日正當空，千峰萬峰齊靠倒。¶禾山打鼓，囫圇吞棗，雪峰輥毬，拋磚引寶。呵呵呵，倒¶騎鐵馬出同安，秋水秋山何時老？
#+END_VERSE
」¶

四威儀¶

#+BEGIN_VERSE
「　山中行，清風竹杖輕；撞著賊，且喜一身貧。
#+END_VERSE
」¶

#+BEGIN_VERSE
「　山中住，家風無別慮；養顛狗，放出捉狐兔。
#+END_VERSE
」¶

#+BEGIN_VERSE
「　山中坐，白雲來幾朵；問如何，蒲團齊坐破。
#+END_VERSE
」
<pb:KR6q0434_J_010-0820c>¶

#+BEGIN_VERSE
「　山中臥，兩腳長伸著；絕親疏，一些過。
#+END_VERSE
」¶
¶
法璽印禪師語錄卷第十
<pb:KR6q0434_J_010-0821a>¶


#-*- mode: mandoku-view; -*-
#+DATE: 2015-08-30 21:52:01.565860
#+TITLE: 法璽印禪師語錄
#+PROPERTY: CBETA_ID J28nB220
#+PROPERTY: ID KR6q0434
#+PROPERTY: SOURCE Jiaxing Canon Vol. 28, No. B220
#+PROPERTY: VOL 28
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0434_J_009-0809b> 
#+PROPERTY: JUAN 9

 法璽印禪師語錄卷第九¶
嗣法門人性圓旋璣旋哲旋賢等編次¶

真讚¶

觀音大士全身心經¶

#+BEGIN_VERSE
「　八萬四千毛孔孔孔流出波羅密門三百六十骨節¶節節皆具金剛正眼我聞悲智未發生如月行空無¶淨穢通身羅列雁行斜一畫一毫真教體眾生迷妄¶有遲速菩薩圓通終不二四威儀內玅莊嚴一絲一¶縷勝三昧我今稽首願無畏一切佛事永成就
#+END_VERSE
」¶

大士雲中騎獸¶

#+BEGIN_VERSE
「　衣衫黼黻髮鬢蓬鬆乘雲駕霧馭獸騰空童子鸚哥¶俛仰淨瓶楊柳隨從心每普週法界身常陟降穹窿¶離去洛伽界內不居紫竹林中示現人間天上闡揚¶法爾神通猗歟大士太殺形容若逢識者笑爾顛風
#+END_VERSE
」¶

魚籃觀音¶

#+BEGIN_VERSE
「　大士忙忙應現無方酒行肉市真圓道場淨瓶倒瀉¶白玉毫光乘斯光者即證真常更有一般奇特處惹¶得魚兒跳上筐
#+END_VERSE
」¶

#+BEGIN_VERSE
「　蒲團兀坐乍放癡憨胸中若有思救世更多般不如¶稱時歸海上青蘿一幅覆花冠
#+END_VERSE
」¶

#+BEGIN_VERSE
「　稜稜怪石蓮花捧足手抱孩兒眼睛突出明月當空¶絕纖翳翠竹清風彈一曲都盧一味賣風流個中一¶點全體露
#+END_VERSE
」¶

#+BEGIN_VERSE
「　贏得山中猊兀坐笑微微不去魚行肉市誰憐竹翠¶鸚肥甘露水常滿母陀羅臂洩天機善財侍巾瓶踏¶破煙霞捧落暉人間那識山家趣別有清風兩鬢飛
#+END_VERSE
」¶

三大士出山像¶

#+BEGIN_VERSE
「　三個老古錐何不歸山去縱有婆子心未免墮思慮¶快快聽我言切莫久蹲踞娑婆世界人個個知落處¶坐臥與打眠不偏亦不易你若再癡心法中總不恕
<pb:KR6q0434_J_009-0809c>¶三十痛棒頭莫道無毀譽
#+END_VERSE
」¶

又¶

#+BEGIN_VERSE
「　者三老也甚奇居山一般頭腦出世各樣行持有教¶人從耳根而圓通全提有教人從差別而大智可期¶有教人從根本萬行同歸輔法化興雲布雨度眾生¶隨高就低欲問道場何處五臺南海峨嵋
#+END_VERSE
」¶

羅漢¶

#+BEGIN_VERSE
「　老老大大古古怪怪萬仞峰前兀然自在阿翁名姓¶不知誰忘卻身心與世界
#+END_VERSE
」¶

又¶

#+BEGIN_VERSE
「　懸崖下打坐片石上施為合掌無容放下啟目實難¶收回微笑露頭面袈裟半掩圍者個不本分的阿師¶在者裏成群作隊好與一頓痛棒趁去天台免得你¶弄鬼捏怪咄是何言耶
#+END_VERSE
」¶

金剛經塔¶

#+BEGIN_VERSE
「　文足頂字滿盤銀鉤鐵畫著眼看有玅有玄心鏡闇¶無縫無罅露光寒七層險級藏身易四相空時下手¶難者軸箋奇特煞一理明明分二法若還號曰金剛¶經卻又安名設利塔儱侗安排疑誤人畢竟如何方¶得恰試問觀音下一言展開竹浪通身匝
#+END_VERSE
」¶

初祖達磨¶

#+BEGIN_VERSE
「　者凍奴齒疏臉黑目凸耳長西竺愁眉航海泛東乾¶屈氣遇梁王暗度秋江歸少室九年冷坐絕商量不¶是雪庭斷臂幾乎家喪人亡咄雖是一花香滿地爭¶免砒礵毒大唐
#+END_VERSE
」¶

又¶

#+BEGIN_VERSE
「　梁王不契折蘆自適拄杖倒拈問著劈脊咦只段風¶流那個識
#+END_VERSE
」¶

又¶

#+BEGIN_VERSE
「　番人穿珠襖文字從教掃折伏邪宗歸正宗明辨世
<pb:KR6q0434_J_009-0810a>¶珠非法寶梁王問道重如輕二祖安心是多少五葉¶流芳誑嚇人隻履鹵歸新羅鷂者般醜態似淆訛珍¶重時人莫草草
#+END_VERSE
」¶

中興曹溪國師憨山師翁¶

#+BEGIN_VERSE
「　我師翁世稀有豎拂子於皇宮膺帝王之敕綬建法¶幢於曹溪為眾生之引誘開爐鞴煆煉四海聖凡掌權¶柄勘驗人天賢否請教即從始至終傾懸河之口問¶宗即拔楔抽釘具惡辣之手論道德如高如厚觀學¶識若山若斗心空及第則雲去水來無不翕受唇吻¶珠璣則文臣武士俱親左右動容貌猶麟趾呈祥出¶辭氣如獅王作吼有時披御服顯法道之尊榮有時¶著垢衣揚佛祖之家醜象龍親炙而自西自東狐犴¶聞風而南奔北走宗風嗣續笑巖翁家當流傳傘居¶叟同安不肖孫極言讚莫能窮只得虎拜稽首
#+END_VERSE
」¶

又¶

#+BEGIN_VERSE
「　憨山和尚太殺無狀牢山觸怒天子曹溪撥轉向上¶始得宗門大振寰中兒孫個個如龍如象咦惟有同¶安忤逆孫瞎卻師翁正法眼藏
#+END_VERSE
」¶

雲居顓愚先師¶

#+BEGIN_VERSE
「　未中曹溪憨祖惡毒先受臺山印翁醋醬天台灰頭¶土面廬阜愈見囊藏祝融峰下生死幾回雙清機邊¶建立榜樣住青原回廬陵之米價主雲居轉月堂之¶山向倣中峰擬一葉之輕舟覓船子睹江上之蕩漾¶豎一拂弘宗於清涼天界末後竹林一喝驚殺諸方¶宗匠如是生平非臨濟三十世顓愚老漢那得腳下¶兒孫大法弘揚
#+END_VERSE
」¶

又(可立禪師請)¶

#+BEGIN_VERSE
「　鬚髮如松面冷心熱坐斷葛藤豎脊如鐵拂子高懸¶其上烏藤不犯扭捏噫者段家私付與誰可立禪師¶親骨血
#+END_VERSE
」
<pb:KR6q0434_J_009-0810b>¶

又(龍門兩序請)¶

#+BEGIN_VERSE
「　心空四海眼蓋乾坤佛祖位中留不住死生浪裏任¶浮淪六十八歲受人天之供養三十餘載續將墜之¶宗門密持一拂兮雲水騰奔不棒不喝兮獅象頻蹲¶更有一種不負人德不肖難以述情且道如何是老¶人不負處一掌一握血
#+END_VERSE
」¶

又(雲居塔院請)¶

#+BEGIN_VERSE
「　冰霜戒行雲鶴形蹤立圓通之法派紹臨濟之正宗¶接王臣而不出方丈鍛凡聖而不設紅爐擊塗毒鼓¶拋栗棘蓬吞者皆喪聞者皆聾示寂震威一喝截斷¶萬派泓淙法身寶塔永鎮歐峰大小阿師誰知者老¶漢暗藏春色明露秋風
#+END_VERSE
」¶

又¶

#+BEGIN_VERSE
「　厚重如山嚴冷似鐵提佛祖不露秋毫驗龍蛇慣多¶饒舌紹臨濟之門庭破魔王之窟穴毒手惟一雙捏¶人性命絕我昔曾遭惡辣鎚至今怨入骨髓徹六座¶東南大道場天界獲得一麟歇叮嚀切莫亂承當傘¶居要旨須辨別
#+END_VERSE
」¶

題方伯余翁斗所護法像¶

#+BEGIN_VERSE
「　此老形貌端莊就中德業難量為朝廷之砥柱作佛¶祖之金湯居敬行簡潔己如霜施仁發政視民如傷¶不用蒲鞭笞杖自然百姓綱常了生脫死而凡聖俱¶忘提宗喝道而體用雙彰掃卻者邊那畔直教個裏¶昂藏建叢林清己俸猶非牽強開善門訪知識別有¶所長任從打破諸方關鎖究竟難違鳳嶺封疆到如¶今只得把聲名於廟廊之上將全身於同安之堂噫¶嘻似者等不惟盟府載千秋勳績亦且傳燈有萬世¶揄揚
#+END_VERSE
」¶

題谷暘笪居士像¶

#+BEGIN_VERSE
「　者老孤卓卓的三十年來法戰寰中彈指之間直超
<pb:KR6q0434_J_009-0810c>¶義諦脫卻無底芒鞋兀坐青松怪石剩得餘情琴書¶分付兒童收拾真乃本色道人可謂即世出世今日¶狹路相逢撞著同安鐵楖任你額上有睛到底也難¶迴避居家可為萬代規模出世可作法門標致嗄誰¶知我臨濟門下也有者個居士
#+END_VERSE
」¶

題牧公項居士像¶

#+BEGIN_VERSE
「　瓶山有大士家住蠡湖東秉慧根而出宦海披法服¶以警樊籠鍛紅爐之鈍鐵釣巨壑之鱗龍棒則聖凡¶齊喪喝則緇素俱聾聲名惡辣捉麈談宗跨金明而¶荷斷橋之法脈起臨濟以效維摩之德風諸方費盡¶長篇短什儒門欽慕讚莫能窮同安只道個秀州牧¶道者元來不外乎斯中
#+END_VERSE
」¶

為澄空闍黎題畫¶

#+BEGIN_VERSE
「　山中多隱亭樹下有畫閣瀑布落千峰白雲起萬壑¶天涯水際寬日月虛空博萬象與森羅天然不造作¶途中跨馬醉仙翁儘眺家鄉都忘卻一段西來意現¶成不須取覓更卜度別有青峰插霄漢猶待飛來雲¶與鶴覓我留題在上方展去收來莫錯過
#+END_VERSE
」¶

題淨空禪宿¶

#+BEGIN_VERSE
「　此翁白髮時垂頸一片袈裟常搭鉤煮雲月于匡山¶頂上坐蒲團於十字街頭濟物無論高下為眾不計¶春秋末後高隱秖園一句彌陀盡收從前皮膚俱脫¶盡今日孤存紙上遊
#+END_VERSE
」¶

題漏澤新元和尚像¶

#+BEGIN_VERSE
「　個模樣孰為尊神奇貌古意和溫拈椎豎拂明宗旨¶打鳳羅龍壯法門獨坐繩床兮氣度存弘揚祖道兮¶作用惇萬丈懸崖兮一手捫千尺碧潭兮一口吞常¶拋金彈兮慣打鐵崑崙欲識宗風嗣續兮孔聞之子¶萬如孫
#+END_VERSE
」¶

題敬泉李居士
<pb:KR6q0434_J_009-0811a>¶

#+BEGIN_VERSE
「　粗浮易見細密難窮其性若雷霆其意若春風忘身¶如棄涕唾為眾不誇己功有時一乘之上有時九流¶之中坐片石對琴鶴青松看飛雲伴落霞孤鴻咦者¶般行履好似沒規則的仙翁
#+END_VERSE
」¶

題道育比丘尼像¶

#+BEGIN_VERSE
「　婆子氣性似出格丈夫之類也難齊不喜梳妝穿繡¶服卻來披剃挂伽黎本無恩愛何勞斷少有情塵非¶正規雖如是漫思惟子母團圞共一儀一朝摩著孃¶生鼻便是當年末山尼
#+END_VERSE
」¶

題智徹比丘尼像¶

#+BEGIN_VERSE
「　持戒似冰霜見性如秋月動靜四威儀世緣都休歇¶歇不歇有奇特或問祖意自鹵來提起貫珠當頭截¶始信當年玅總尼如今復名尼智徹
#+END_VERSE
」¶

題以忠徐居士小影¶

#+BEGIN_VERSE
「　頂上紫霞冠身披片雲服著箇無底鞋握柄龜毛拂¶動止儼然唱道師細觀規模少拘東端端七尺軀落¶落有僊骨試問傍邊是阿誰渠道忠公老格局
#+END_VERSE
」¶

題相吳郭居士像¶

#+BEGIN_VERSE
「　者居士多古朴居塵離塵在俗出俗正衣冠而坐石¶臺斂神情而依空谷手內恆持蜜蠟珠無心常念彌¶陀佛疏林夕照徑無苔瓦灶風吹茶易熟不涉春秋¶意自殊踏翻生死無拘束坐忘身世不知歸自有山¶童歌短曲問來由將何復太古遺風維摩後族
#+END_VERSE
」¶

題凌子吳公¶

#+BEGIN_VERSE
「　知此老本非常為愛園林別廟廊萬疊峰巒雲外賞¶幾多經史腹中藏遠名利傲羲皇洗耳溪邊作報章¶自解難辭車馬客飄然物外坐高崗入我室坐吾床¶猶將個事作商量有時覷破生前面不異張公入率¶堂
#+END_VERSE
」¶

題聵翁吳居士
<pb:KR6q0434_J_009-0811b>¶

#+BEGIN_VERSE
「　荷曹洞宗得臨濟句撥開玄要三關坐斷君臣五位¶不同俗子論真乘要與泥人談妙義較禪源龐陸堪¶侔觀學海歐蘇可例入那伽而天地渾忘頌圓通而¶正偏俱備如斯一段清高可謂即世出世
#+END_VERSE
」¶

自讚¶

#+BEGIN_VERSE
「　此老曹谿真孫傘居嫡子棄雲居如涕唾住越山若¶砒礵拈一枝拂向龍門院裏輕輕一拂只得海內魚¶鱉蝦蟹蚌蛤蛟蠡藏身處也沒有佛祖魔王大驚小¶怪似者等不本分的老凍儂只好在偏方僻地坐斷¶天下人舌頭怎得同安高豎法幢掀開諸祖舊面還¶有人識得麼咳西江獨許余方伯眉橫鼻直氣同垂
#+END_VERSE
」¶

又(眉劍首座請)¶

#+BEGIN_VERSE
「　者個藞苴鬚髮髼鬆受宗鏡戒得雲居髓乞他談宗¶無外無裏請他言教沒函沒底禪也不參佛也不禮¶終日遊山窮年玩水不識時文未諳古史出入行藏¶絕無規矩如是行持不知羞恥問是阿誰咦憨山之¶孫傘居之子
#+END_VERSE
」¶

又(大雲西堂請)¶

#+BEGIN_VERSE
「　者漢灑灑落落飄飄蕩蕩請教截斷葛藤問宗劈脊¶便棒舉曹溪之宗猷提雲居之法網常常兀坐此石¶處處道風孤廠別有一段精神喚作一條拄杖分付¶傳去西川永作佛祖榜樣
#+END_VERSE
」¶

又(楚庵西堂請)¶

#+BEGIN_VERSE
「　者漢生平多骨氣一身擔荷無欺敵放源歸海浪滔¶天寰中獨步而遊戲等閒道個赤鬚鬍三千七百南¶山刈打鳳羅龍老不休誑凡欺聖粗心極年來大座¶古同安腳下兒孫都波累楚鹵堂不波累一錠金還¶一錠金古今授受無窮已
#+END_VERSE
」¶

又(靈嶽書記請)¶

#+BEGIN_VERSE
「　吾之之像真個古怪任是僧繇也描不得今日撞著
<pb:KR6q0434_J_009-0811c>¶個同聲同氣的阿兒以須彌為筆四海為墨向虛空¶裏圖污一上被老僧一喝殃及伊持去作宗門萬古¶之標格
#+END_VERSE
」¶

又(海門侍者請)¶

#+BEGIN_VERSE
「　者川寮孤硬得好有時高高峰頂立卻在十字街頭¶全身放倒有時深深海底行卻在千峰頂上透露頭¶腦有時披赤絳而綱宗齊掌有時豎麈尾而佛魔俱¶掃縱奪殺活不容擬討設若額上有睛肘後有符的¶衲僧到來也難分他白早到恁麼地非推倒巫山踏¶翻海島怎得為人天之師宗門之寶
#+END_VERSE
」¶

又(眉浪禪人請)¶

#+BEGIN_VERSE
「　者老禿愛孤獨眼裏無筋心中有毒為俗要住城隍¶出家最喜山谷一味清高不求濁富提宗旨如臨濟¶德山續慧命于東土西竺離師早出世速動四海之¶長波揚五家之宗族常思未報佛祖恩只以先師朔¶望一鹽晨昏一粥
#+END_VERSE
」¶

又(慧然闍黎請)¶

#+BEGIN_VERSE
「　髮長不髡鬚莽不剃心毒砒礵身柔泥絮有時群行¶囂囂足恃有時燕坐綽綽無倚拄杖倒拈敲骨打髓¶其表如智其裏若愚如斯行藏恁麼舉止今朝舉似¶慧然公遺笑千秋未必己咄
#+END_VERSE
」¶

又(道隆禪人請)¶

#+BEGIN_VERSE
「　喫得十年苦佛祖也不讓毘盧頂上屙蟭螟眼中放¶有時罵諸方有時揮鐵棒待伊眼空識得渠元來卻¶是同安院裏沒肚腸的法璽和尚
#+END_VERSE
」¶

又(普觀禪人請)¶

#+BEGIN_VERSE
「　者漢到處烘烘烈烈行坐規規矩矩逢人十分回互¶問法不容道理大似德山臨濟棒喝如電如雨喫著¶通身白汗流再見不須重豎指恁麼形狀正好貶到¶千佛寺裏鎮山門子子孫孫傳不已
#+END_VERSE
」
<pb:KR6q0434_J_009-0812a>¶

又(一心禪人請)¶

#+BEGIN_VERSE
「　者禿翁沒道理手提白棒甚來由逢人敲骨并打髓¶只要賣自己的風流不管教壞了人家男女謾道是¶法中之王玉中之璽明哲到來恐為所恥雖然志量¶寬弘未免人間嫌喜越山龍門兩道場傘居家風獨¶撐起同安赤手見中興毒鼓高撾聞者死咦汝正是¶吾吾豈是汝不須三呼喚汝名無為真佛在那裏聻
#+END_VERSE
」¶

又(元長侍者請)¶

#+BEGIN_VERSE
「　形藏不與世相同盡日單提向上宗有問西來端的¶旨一枝白塵笑春風
#+END_VERSE
」¶
法璽印禪師語錄卷第九
<pb:KR6q0434_J_009-0812b>¶

